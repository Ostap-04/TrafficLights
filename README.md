Реалізація проекту моделі світлофора
Інструкції
Запропонуйте проект моделі світлофора. Програму писати не потрібно (хіба що дуже вже хочеться - тоді як додаткова робота). Модель повинна:
Зобразити зовнішній вигляд світлофора
Забезпечити автоматичне перемикання світла
Забезпечити ручне перемикання світла
Дати змогу налаштовувати тривалості світіння
Поміркуйте, які компоненти Windows Forms варто використати для побудови GUI та застосунку. Які їхні властивості потрібно буде налаштувати, які події опрацювати?
Логіку функціонування світлофора відокремте від обслуговування GUI. Які додаткові класи варто визначити (призначення, склад, функціональні можливості), які структури даних використати? Опишіть алгоритми перемикання.
Спробуйте зробити модель придатною до розширення. Наприклад, світлофор можна перемикати в нічний режим роботи, коли блимає жовта лампа; світлофор може містити додаткову секцію (секції) для повороту; світлофорів може бути два, встановлені на вулицях, що перетинаються тощо. Самі розширення реалізовувати не потрібно.
